---
layout: default
title: Дыдактычныя матэрыялы
---
<p>Дыдактычны матэрыял на ўроках мовы і факультатывах — гэта галоўны сродак арганізацыі змястоўных і цікавых заняткаў. Сістэмны і дзейсны эфект урока дасягаецца за кошт спецыяльным чынам арганізаванай вучэбнай дзейнасці як дзейнасці пошукавай, пазнавальна-актыўнай, заснаванай на вырашэнні супярэчнасцей у працэсе прадметна арыентаванага суразмоўніцтва. Пазнавальная актыўнасць праяўляецца тады, калі вучань адчувае патрэбу рашыць тую ці іншую моўную задачу і ўмее свабодна карыстацца рознымі спосабамі рашэння такіх задач, выказваць сваё разуменне і бачанне аб'екта, рабіць самастойныя вывады. <b>Рашэнню такіх задач садзейнічае сістэма дыдактычных матэрыялаў, падабраных да тэмы ўрока.</b> Матэрыял ўяўляе сабой разнастайныя практыкаванні, якія дазваляюць аналізаваць, супастаўляць, параўноўваць, рабіць вывады па той ці іншай тэме. Прапанаваны матэрыял дасць магчымасць вучням праверыць на практыцы тэарэтычныя веды, будзе спрыяць удумлівай і і мэтанакіраванай працы вучняў, дапаможа больш эфектыўна выяўляць уменні да самастойных пошукаў, павысіць цікавасць да прадмета. Фарміраванне моўнай кампетэнцыі адбываецца не праз запамінанне правіла, прад'яўленага ў гатовым выглядзе, а праз актывізацыю дзейнасці, накіраванай на ўсведамленне законаў пісьма, пунктуацыйнага афармлення сказаў, выбару лексічных сродкаў і інш.. У актывізацыі пазнавальнай дзейнасці вялікая роля належыць займальнаму матэрыялу, прэзентацыі настаўнікам лінгвістычных тэрмінаў, сумеснаму высвятленню семантыкі ў працэсе суразмоўніцтва, назіранню за моўнымі з’явамі. Таму мэтазгодна падбіраць дыдактычны матэрыял такім чынам, каб ён утрымліваў элементы займальнасці, быў зразумелы і даступны вучняў, выклікаў цікавасць. Такая праца напаўняе пазнавальную дзейнасць сэнсам: школьнікі ўсведамляюць неабходнасць вывучэння прапанаванага матэрыялу, што істотна павышае матывацыю і пазнавальную актыўнасць, садзейнічае фарміраванню лінгвістычнага мыслення. Сапраўды, нішто так не зніжае пазнавальную актыўнасць, як скептычнае: "А дзеля чаго мне патрэбна гэта ведаць?" Пазнавальны інтарэс высвятляе новае ў вядомым.</p>
<p>Урок беларускай мовы стане цікавым і змястоўным, калі настаўнік будзе выбіраць такія формы, метады і прыёмы работы, якія садзейнічаюць актыўнаму ўдзелу вучня ў пазнавальным працэсе. <b>Дыдактычны матэрыял можа быць выкарыстаны для арганізацыі работы не толькі ў 11 класе, ён разлічаны на розную ступень падрыхтаванасці вучняў. Матэрыял дае магчымасць арганізоўваць розныя віды дзейнасці: калектыўную, індывідуальную, групавую формы работы.</b></p>
<p>Дыдактычны матэрыял дасць вучням урокі павагі і пашаны да гісторыі і культуры народа, любові да роднай зямлі, урокі чалавечнасці і дабрыні.</p>
